---
categories:
  - Holdninger
comments: True
date: 2010-03-29 14:55 +0100
header: no
layout: page
sidebar: no
tags:
  - Acy
  - AVEN
  - LGBTQ
teaser: Indenfor AVEN findes der stemmer, som plæderer for en association med LGBTQ-bevægelsen.
title: Skal aseksualitet ses som en del af LGBTQ?
---
Indenfor AVEN findes der stemmer, som plæderer for en association med LGBTQ-bevægelsen. Det er jeg ikke tilhænger af, for jeg kan ikke se, at vi har meget tilfælles med den/disse bevægelser. For mig lyder det lige paradox som at sige, at vegetarer er en speciel form af kødspisere og derfor burde associere sig med alle de grupperinger, der ikke spiser bestemte slags kød.

Jeg er ikke ude efter at kaste ild på bålene af de anti-seksuelt indstillede AVENites, og dem findes der nok flere af end i den seksuelle verden. Hvad folk gør med hinanden er deres privatsag, som jeg hverken føler lysten eller retten til at blande mig i. Det gælder selvfølgelig uanset deres orientering. LGBTQ-bevægelsen er stadig diskrimineret til tider og alle der oplever diskrimination fortjener vores støtte.

På samme måde som folk har ret til deres seksuelle orientering bør vi dog unde os selv retten til ikke at beskæftige os med emnet i højere grad end vi føler for. At stræbe efter et større samarbejde med LGBTQ-bevægelsen kan medføre, at nogle kommer til at associere aseksuelle som bare endnu en lille blok i det større "queer movement". Dette er efter min mening et dilemma, for uanset hvor meget vi ønsker at blive accepteret af resten af samfundet bør vi ikke træde dem af os over tæerne, som ikke har det godt med den association. Det er dumt at yderligere splitte en i forvejen lille gruppering, som endnu har svært ved at definere sig selv.

At vi bør undgå en association mellem aseksualitet og LGBTQ betyder ikke, at vi ikke kan og bør alliere os med disse bevægelser. Med det mener jeg, at LGBTQ-bevægelsen bør kunne regne med støtte og opbakning fra vores side og at vi bør lære noget fra deres tidligere og nuværende indsats for anerkendelse. Tidspunktet da f. eks. homoseksualitet blev fjernet fra DSM-IV (den amerikanske liste over kendte psykiske sygdomme) og accepteret i den brede befolkning ligger ikke så lang tid tilbage. Dette er i høj grad bevægelsens fortjeneste og deres indsats kunne mange andre minoriteter, seksuelle såvel som ikke-seksuelle, lære noget af.
