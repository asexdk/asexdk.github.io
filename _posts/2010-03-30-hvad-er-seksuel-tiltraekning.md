---
categories:
  - FAQ
comments: True
date: 2010-03-30 17:36 +0100
header: no
layout: page
redirect_from:
  - /hvad-er-seksuel-tiltr%C3%A6kning
  - /hvad-er-seksuel-tiltrækning
sidebar: no
tags:
  - AVEN
  - Definitioner
  - Licenseret
teaser: Seksuel tiltrækning (på engelsk sexual attraction) betyder at føle sig tiltrukket af (visse) mennesker pga. et seksuelt begær til dem. Det er bare en af flere forskellige former for tiltrækning, og mange oplever at føle sig tiltrukket af de samme eller forskellige personer på mere end én måde.
title: Hvad er seksuel tiltrækning?
---
**Seksuel tiltrækning** (på engelsk *sexual attraction*) betyder at føle sig tiltrukket af (visse) mennesker pga. et seksuelt begær til dem. Det er bare en af flere [forskellige former for tiltrækning]({{ site.url }}/former-for-tiltrækning), og mange oplever at føle sig tiltrukket af de samme eller forskellige personer på mere end én måde. Hvilke eller hvilket køn man kan føle sig seksuelt tiltrukket af afhænger af ens seksuelle orientering.

Seksuel tiltrækning er med andre ord ikke det samme som **seksualdriften** (på engelsk *sex drive*, i daglig tale *sexlysten* eller også *libido*), som er trangen til seksuel tilfredsstillelse. Seksualdriften er ikke rettet mod nogen bestemt.

Seksuel tiltrækning og sexlyst blandes ofte sammen. Har du svært ved at adskille dem, forestil dig denne situation:

> Du er en heteroseksuel mand. Du bliver sendt til en ø, hvor der ikke findes en eneste kvinde, kun andre mænd. Du ville stadig have din seksualdrift, men der findes ikke en eneste person på øen, som du føler dig tiltrukket af for at udleve trangen sammen.
> 
> \- Olivier, AVEN

Endvidere må vi skelne fra **liderlighed** (på engelsk *sexual arousal*), som Wikipedia definerer som "en rus-agtig tilstand forårsaget af hormoner, der gør en person opstemt til at dyrke sex". Hyppigheden og graden af liderlighed er individuelt og lige som seksualdriften ikke bestemt af en persons seksualitet.

Ifølge AVEN defineres en **aseksuel** som *et menneske der ikke oplever seksuel tiltrækning*. Seksualdriften er 
for mange aseksuelle lige så udpræget som hos andre. Til forskel fra seksuelle personer foretrækker de at tilfredsstelle dette behov 
uden en partner.

> For en aseksuel med en almindelig libido er hele verden som ovenstående ø.
> 
> \- Olivier, AVEN
