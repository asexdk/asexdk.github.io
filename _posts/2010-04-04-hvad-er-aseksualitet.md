---
categories:
  - FAQ
comments: True
date: 2010-04-04 03:46 +0100
header: no
layout: page
sidebar: no
tags:
  - AVEN
  - Definitioner
  - Velkommen
teaser: Denne side er primært for dig, som har en generel interesse i hvad aseksualitet betyder.
title: Hvad er aseksualitet?
---
Hej og velkommen til asex.dk :) Denne side er primært for dig, som har en generel interesse i hvad aseksualitet betyder.
Aseksualitet (somme tider kaldt nonseksualitet) er en seksuel orientering som er kendetegnet ved ingen [seksuel tiltrækning]({{ site.url }}/hvad-er-seksuel-tiltraekning) til andre. Dette forårsager at personen ikke føler begær for andre og er uinteresseret i sex med partnere. En kendt studie går ud fra, at omkring 1% af befolkningen er aseksuel. Som andre seksuelle orienteringer og til forskel fra [afholdenhed og cølibat]({{ site.url }}/coelibat-afholdenhed-og-aseksualitet) er aseksualitet typisk medfødt og vedblivende.

<a name="udbredelse" id="udbredelse"></a>
## Udbredelse

I midten af det tyvende århundrede bedømte Alfred Kinsey personers seksuelle orientering på en skala fra 0 til 6, hvor de to ender hhv. afspejlede heteroseksualitet og homoseksualitet., med biseksualitet i midten af skalaen. Han inkluderede desuden en kategori "X" for personer uden "seksuelle kontakter eller reaktioner". Ifølge Kinsey's rapport tilhørte 1,5% af den voksne mandlinge befolkning denne gruppe. I et senere værk gav han udtryk for, at andelen af aseksuelle kvinder var noget større end blandt mændene. Kinsey's rapporter blev dog senere kritiseret for at være forudindtaget og uvidenskabelig.

I 1994 foretog en gruppe forskere i Storbritannien en  undersøgelse af 18876 britiske indbyggere med henblik på deres seksualitet. I denne undersøgelse svarede 1,05% af de adspurgte, at de "aldrig havde følt sig seksuelt tiltrukket af nogen som helst". Da 30% af de kontakterede nægtede at deltage i undersøgelsen og aseksuelle formodentlig er mindre motiveret til at deltage i undersøgelser omkring deres sexliv antager nogle, at den egentlige befolkningsandel er større end 1,05%.

I en US-studie fra samme år oplyste 3,4% af voksne mænd og 2,5% af voksne kvinder aldrig at have haft sex i deres liv.

<a name="romantisk-tiltrækning" id="romantisk-tiltrækning"></a>
## Romantisk tiltrækning

Selvom aseksuelle oftest ikke føler begær efter noget køn kan de føle et behov for rent emotionale, romantiske forhold, som beskrives med følgende ord:

* **aromantisk:** ingen romantisk tiltrækning til nogle personer
* **biromantisk:** romantisk tiltrækning til personer af begge køn
* **heteroromantisk:** romantisk tiltrækning til personer af det andet køn
* **homoromantisk:** romantisk tiltrækning til personer af det samme køn
* **panromantisk:** romantisk tiltrækning uanset den andens køn
* **transromantisk:** romantisk tiltrækning til personer af variabel eller tvetydig køn
* **polyromantisk:** romantisk tiltrækning til personer af mere end et køn uden at ville sige at der kun er to køn

Læs mere om [andre former for tiltrækning]({{ site.url }}/former-for-tiltraekning).

## Forskning

I 2007 sponsorerede Kinsey Instituttet en anden lille undersøgelse, som kom frem til at aseksuelle "havde betydelig mindre lyst til sex med en partner og mindre liderlighed, men ellers ikke adskillede sig konsekvent fra seksuelle i deres hæmninger eller lyst til masturbation".

Sammenligninger mellem mennesker og dyr er problematiske, men en studie på får i USA fra 2001 og senere viser, at omkring 2-3% af de undersøgte væddere tilsyneladende ikke var tiltrukket af noget køn; forskerne beskrev disse dyr som aseksuelle, men ellers raske og uden forskelle i hormonbalancen.

Læs mere om [aseksualitet og hormoner]({{ site.url }}/skyldes-aseksualitet-hormonel-ubalance).

## Fællesskab

[AVEN](https://www.asexuality.org/) blev grundlagt i 2001 af David Jay med to formål: at skabe bevidsthed omkring den "nye" orientering aseksualitet i samfundet og at give det aseksuelle fællesskab et sted at finde sammen. Siden den tid er AVEN blevet verdens største aseksuelle fællesskab og fungerer som en resource og et mødested for aseksuelle og dem, som er tvivl, deres venner og familier, forskere og pressen. AVEN-medlemmer har været på TV, radio og printmedier, og deltager i konferencer og møder verden over.

Som andre voksende fællesskaber dækker det aseksuelle fællesskab over et bredt spektrum af medlemmer, som  mange forskellige typer af mennesker identificerer sig med. Nogle aseksuelle masturberer, mens andre ikke har lyst til det. Denne trang omtales almindeligvis som "sexlyst" (*sex drive*) og skelner sig fra [seksuel tiltrækning]({{ site.url }}/hvad-er-seksuel-tiltraekning). Aseksuelle som onanerer anser denne trang for en normal trang af kroppen og ikke et tegn på en undertrykt seksualitet. Som beskrevet ovenfor er nogle aseksuelle romantisk tiltrukket af andre, mens andre ikke er det. Desuden adskiller de sig på deres følelser mht. selve sexakten: nogle er ligeglade med den og har sex for en partners skyld, mens andre føler ubehag bare ved tanken.

Læs mere om [hvad aseksualitet ikke er]({{ site.url }}/hvad-er-aseksualitet-ikke).

Har du lyst til at læse mere om aseksualitet? Under overskriften [FAQ]({{ site.url }}/emner/faq) findes konkrete svar på en række spørgsmål om emnet, mens jeg skriver mere personlige betragtninger og tanker under emnet [Holdninger]({{ site.url }}/emner/holdninger). Du kan også prøve at bruge søgefunktionen for at finde det du leder efter. [AVEN](https://www.asexuality.org/) er verdens største fællesskab for aseksuelle og alle er velkommen at deltage i debatten.

Til sidst vil jeg gerne endnu engang hilse dig velkommen her, og det ville glæde mig meget hvis du skrev en lille kommentar med dine tanker herunder.
