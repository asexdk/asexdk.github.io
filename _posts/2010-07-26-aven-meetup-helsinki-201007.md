---
categories:
  - Holdninger
comments: True
date: 2010-07-26 16:47 +0100
header: no
layout: page
sidebar: no
tags:
  - AVEN
  - Personlig
teaser: Her følger en lille beretning fra det netop afsluttede AVEN meetup i Helsinki, som B og mig besøgte som de eneste fra Danmark.
title: AVEN meetup Helsinki (201007)
---
Her følger en lille beretning fra det netop afsluttede AVEN meetup i Helsinki, som B og mig besøgte som de eneste fra Danmark.

**English:** Click images inside the post to zoom in or [view on Flickr](https://www.flickr.com/photos/clausconrad/sets/72157624454285501/).

## Torsdag

Vi mødtes sent på aftenen i København og overnattede på et hotel tæt på lufthavnen. Det blev til en masse snak og kun få timers søvn, inden vi skulle op igen kl. 5:35 for at nå vores fly til Helsinki.

## Fredag

På trods af for lidt søvn følte jeg mig forholdsvis udhvilet, da vi ankom til lufthavnen i god tid og spiste morgenmad. Selve flyrejsen tog 1 time 40 minutter og forløb uden problemer, ligesom busturen til hotellet. Efter ankomsten gik tiden hurtigt med at pakke ud, arbejde og spise en forsinket frokost på hotellets restaurant, og så var tiden allerede inde til at vi skulle mødes med de andre på hovedbanegården i Helsinki.

Da de fleste var kommet gik vi over til restauranten [Omenapuu](http://www.rafla.fi/omenapuu/fi/etusivu), spiste aftensmad og introducerede os kort. Jeg ved ikke om det var den manglende søvn, jetlag, maden eller min generelle generthed overfor fremmede som gjorde udslaget, men jeg blev meget træt og havde svært ved at blande mig i diskussionen, på trods af at de andre deltagere virkede flinke og forstående. Så selvom jeg var ked af ikke at have fået meget ud af denne aften blev jeg glad for, at B efter maden overtalte mig til at tage tilbage til hotellet, hvor vi indhentende noget tiltrængt søvn.

## Lørdag

Denne dag stod valget mellem øen/borgen [Suomenlinna](http://www.suomenlinna.fi/) og forlystelsesparken [Linnanmäki](https://www.linnanmaki.fi/). B og mig havde mest lyst til at se det første, fordi vi tænkte at man kan gå i forlystelsespark alle steder og B havde aldrig været i Finland tidligere. De andre havde åbenbart gjort sig lignende overvejelser, så turen til forlystelsesparken blev aflyst og hele gruppen bevægede sig til færgen, som tog os til Suomenlinna. Vores tur startede i et museum som udstillede en del antikt legetøj fra Finland, men den største attraktion var stedets kat, som nød at kæle med os. Herefter vandrede vi tværs over øen (som havde nogle flotte udsigter over havet og Helsinki) og endte med at spise frokost på [Pizzeria Nikolai](http://www.restaurantwalhalla.com/pizzeria.html). Efter en yderligere gåtur besøgte nogle af os [Suomenlinna Museum](http://www.suomenlinna.fi/en/visitors_guide/places_of_interest/museums/suomenlinna_museum/) mens resten af gruppen drak kaffe på [Café Chapman](http://www.suomenlinna.fi/en/visitors_guide/restaurants_and_cafes/restaurant_cafe_chapman/).

[![Cute kitten](https://farm5.static.flickr.com/4101/4830294443_ceb52564c7_s.jpg)](https://www.flickr.com/photos/clausconrad/4830294443/)
[![Pizzeria Nikolai](https://farm5.static.flickr.com/4142/4830294177_6bdd521e81_s.jpg)](https://www.flickr.com/photos/clausconrad/4830294177/)
[![Suomenlinna submarine](https://farm5.static.flickr.com/4101/4830294097_b7e7e408c0_s.jpg)](https://www.flickr.com/photos/clausconrad/4830294097/)
[![Ship](https://farm5.static.flickr.com/4095/4830906656_6de47137fc_s.jpg)](https://www.flickr.com/photos/clausconrad/4830906656/)

Efter Suomenlinna var B og mig blevet godt og grundigt trætte i benene, så vi sagde "tak for i dag" efter sejlturen til fastlandet og kørte til hotellet for noget søvn og arbejde. Senere på aftenen cyklede vi på fitnesscentret og bestilte pizzaer - en langvarig (men sjov) oplevelse, da de fleste ingredienser skulle oversættes vha. Google Translate.

## Søndag

Vi stod sent op, blev nødt til at pakke, checke ud og skynde os ned til samlingspunktet ved Helsinki's hovedbanegård i en fart. Herfra gik vi til [Finlands Nationalmuseum](http://www.nba.fi/sv/nationalmuseum), nogle fra gruppen gik ind for at se udstillingerne, mens B, mig og nogle andre gik videre for at finde noget at spise - det blev til druer, ananas og Pringles i en park.

Stærket efter denne picnic gik vi ned til havnen igen og tog færgen til [Helsinki Zoo](http://www.korkeasaari.fi/), som ligger på sin egen ø. Zooen begejstrede især for sine meget naturligt designede omgivelser, dyrene føltes at trives i deres eget element og ikke så meget bare at være del af en udstilling. Under besøget spiste vi  økologisk pasta på en restaurant. Desværre blussede min forkølelse op midt på dagen og jeg fik en del nyseanfald. Efter omkring 5 timer tog vi færgen tilbage til fastlandet og sagde farvel til gruppen, som ville  videre og shoppe, for at hente bagagen fra hotellet og tage til  lufthavnen. Her fik vi læst mails, snakket, spist aftensmad og slappet lidt af fra dagens gåture, indtil flyet afgik planmæssigt omkring kl. 21.

[![Mongoose](https://farm5.static.flickr.com/4138/4827435690_2de1c28131_s.jpg)](https://www.flickr.com/photos/clausconrad/4827435690/)
[![Leopard](https://farm5.static.flickr.com/4116/4826816115_ce20f4e282_s.jpg)](https://www.flickr.com/photos/clausconrad/4826816115/)
[![Tortoise](https://farm5.static.flickr.com/4117/4827423948_234cd334a8_s.jpg)](https://www.flickr.com/photos/clausconrad/4827423948/)
[![Animal](https://farm5.static.flickr.com/4138/4827422964_c16fff1f77_s.jpg)](https://www.flickr.com/photos/clausconrad/4827422964/)
[![Animal](https://farm5.static.flickr.com/4142/4827422746_15da3de4ff_s.jpg)](https://www.flickr.com/photos/clausconrad/4827422746/)
[![Insects](https://farm5.static.flickr.com/4120/4826813949_6c5c39e443_s.jpg)](https://www.flickr.com/photos/clausconrad/4826813949/)
[![Tortoise](https://farm5.static.flickr.com/4123/4827418248_709cecfbdc_s.jpg)](https://www.flickr.com/photos/clausconrad/4827418248/)
[![Tucan](https://farm5.static.flickr.com/4074/4827417120_5e3fc37eb4_s.jpg)](https://www.flickr.com/photos/clausconrad/4827417120/)
[![Animal](https://farm5.static.flickr.com/4118/4827416790_139b184595_s.jpg)](https://www.flickr.com/photos/clausconrad/4827416790/)
[![Peacock](https://farm5.static.flickr.com/4137/4826807805_d8f617cd5f_s.jpg)](https://www.flickr.com/photos/clausconrad/4826807805/)
[![Kangaroos](https://farm5.static.flickr.com/4078/4827415560_1b079419a6_s.jpg)](https://www.flickr.com/photos/clausconrad/4827415560/)
[![Peacock](https://farm5.static.flickr.com/4140/4827414976_4800b4806c_s.jpg)](https://www.flickr.com/photos/clausconrad/4827414976/)
[![Brown bear](https://farm5.static.flickr.com/4093/4827414352_4faac9b5b8_s.jpg)](https://www.flickr.com/photos/clausconrad/4827414352/)
[![Otter](https://farm5.static.flickr.com/4077/4826805171_19152b1a94_s.jpg)](https://www.flickr.com/photos/clausconrad/4826805171/)
[![Goose](https://farm5.static.flickr.com/4134/4826804461_681dd6a332_s.jpg)](https://www.flickr.com/photos/clausconrad/4826804461/)
[![Animals](https://farm5.static.flickr.com/4115/4826803775_46f2f7ed3d_s.jpg)](https://www.flickr.com/photos/clausconrad/4826803775/)

Mange tak til Nalle, Pawprint og alle andre for at arrangere og deltage i denne meetup.
