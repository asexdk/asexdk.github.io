---
categories:
  - Holdninger
comments: True
date: 2010-04-05 17:46 +0100
header: no
layout: page
redirect_from:
  - /kasset%C3%A6nkning
  - /kassetænkning
sidebar: no
tags:
  - Acy
  - AVEN
teaser: Da jeg begyndte at skrive den her blog havde jeg lige opdaget AVEN for anden gang og jeg indså for første gang, at jeg havde mere tilfælles med aseksuelle end med nogen anden seksuel orientering. Det var en lettelse ikke længere at skulle føle sig "Palle alene i verden" og jeg ville (og vil) gøre min del for at udbrede kendskabet til aseksualitet i vor samfund.
title: Kassetænkning
---
Da jeg begyndte at skrive den her blog havde jeg lige opdaget [AVEN](https://www.asexuality.org/) for anden gang og jeg [indså]({{ site.url }}/ude-af-skabet) for første gang, at jeg havde mere tilfælles med aseksuelle end med nogen anden seksuel orientering. Det var en lettelse ikke længere at skulle føle sig "Palle alene i verden" og jeg ville (og vil) gøre min del for at udbrede kendskabet til aseksualitet i vor samfund.

Mit største håb er imidlertid at jeg en skønne dag kan fjerne denne side fra nettet, fordi den er blevet overflødig. Det vil den hverken være når aseksualitet er blevet så kendt som de store orienteringer, eller når tabuet er brudt og det er lige så accepteret at sige "jeg kan ikke lide sex" som "jeg kan ikke lide sushi".

Når ovenstående er blevet en realitet vil vi have opnået meget, men det afspejler stadig kassetænkning - der er bare kommet en ny kasse til (ikke) at lege med. Vil vi virkeligt udvikle os som samfund så tror jeg vi ikke kommer udenom et opgør med denne tænkemåde, hvor vi skrotter konceptet af nogle få seksuelle orienteringer for alvor. Sexlysten, den [seksuelle]({{ site.url }}/hvad-er-seksuel-tiltr%c3%a6kning), romantiske og andre [former for tiltrækning]({{ site.url }}/former-for-tiltr%c3%a6kning) til forskellige køn og meget andet er ikke simple "on/off" knapper hos os mennesker. Ligesom knapperne på et stereoanlæg kan disse og andre faktorer være "sat" på mange forskellige positioner, og sammenlagt danner de lige så mange muligheder for seksuelle orienteringer som der findes mennesker.

Da David Jay (grundlæggeren af AVEN) definerede [aseksualitet]({{ site.url }}/hvad-er-aseksualitet) i sin tid valgte han det simple "et menneske som ikke oplever seksuel tiltrækning". Han inkluderede altså hverken seksualdriften, masturbationsvaner, indstillingen til sex eller graden af andre former for tiltrækning i sin definition. Alligevel dækker David's definition ikke over alle, som nu betragter sig som aseksuelle, og beslægtede grupperinger som gray-a og demiseksuel er opstået. Det har medført at få i det aseksuelle fællesskab har forudindfattede opfattelser af andres seksualitet, lyster og følelser, uanset hvad de måtte kalde sig selv. Jeg glæder mig til dagen, hvor denne åbenhed har spredt sig til resten af samfundet.
