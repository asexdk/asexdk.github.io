---
categories:
  - FAQ
comments: True
date: 2010-03-26 00:57 +0100
header: no
layout: page
sidebar: no
redirect_from:
  - /former-for-tiltr%C3%A6kning
  - /former-for-tiltrækning
tags:
  - AVEN
  - Definitioner
  - Licenseret
  - Personlig
teaser: Hvis du er seksuel kan det være svært at forklare former for tiltrækning for dig. 
title: Former for tiltrækning
---
Hvis du er seksuel kan det være svært at forklare former for tiltrækning for dig. Når du føler dig tiltrukket af en person er det måske "bare det" - du synes vedkommende ser godt ud og har lyst til et forhold og/eller sex med vedkommende. Og det er det ikke noget galt i; sagen er bare den, at mange aseksuelle deler begrebet "tiltrækning" op i forskellige former. Hvis du er interesseret i dem så læs videre.

* **Seksuel tiltrækning** (sexual attraction)  
  Seksuel tiltrækning er en form for tiltrækning seksuelle personer har, som får dem til at have lyst til seksuel kontakt med et andet menneske. Den er ofte (men ikke altid) blandet sammen med en anden form for tiltrækning - f. eks. somme tider vil en person kun have lyst til sex med en anden person, og somme tider vil vedkommende have lyst til både seksuel kontakt og også til et forhold.  
  Aseksuelle har somme tider lyst til seksuel kontakt af andre årsager, for eksempel for at gøre et seksuelt menneske glad, eller for at overbevise sig selv om at være "normal". Dette gør det svært at definere seksuel tiltrækning. En tommelfingerregel siger at seksuel tiltrækning indebærer lysten til selve sexakten i stedet for dens sociale konsekvenser.  
  Seksuel tiltrækning er ikke det samme som sexlyst, selvom de ofte blandes sammen hos seksuelle personer. Når aseksuelle oplever lysten til sex er den ikke knyttet til tiltrækning og kan derfor tilfredsstilles uden en anden person.

* **Romantisk tiltrækning** (romantic attraction)  
  Romantisk tiltrækning forårsager at mennesker får et ønske til et romantisk forhold med en bestemt person. Mange aseksuelle oplever romantisk tiltrækning selvom de ikke oplever seksuel tiltrækning. Somme tider er denne romantiske tiltrækning rettet mod ét køn, som giver disse aseksuelle en "romantisk orientering" som er adskildt fra deres seksuelle orientering. Andre aseksuelle føler ikke behovet for romantiske forhold og klassificerer sig selv som aromantisk ligesom aseksuel. Der findes formodninger om at aromantiske men seksuelle personer findes.  
  Det er svært at definere hvad der udgør et romantisk forhold eller romantisk tiltrækning, og nogle aseksuelle afviser forskellen mellem romantiske/aromantiske personer i det hele taget. Nogle definerer en persons indstilling til forhold som partner- eller gruppebaseret. Partner-baseret intimitet eksisterer i en meget udelukkende kreds af personer, hvad enten de er seksuelt aktive eller bare "traditionelt romantiske". Gruppe-baseret intimitet sker i en gruppe af flere end 2 mennesker. Mennesker som trænger til gruppe-baseret intimitet ser ingen årsag til at danne par, men det betyder ikke nødvendigvis at de er mindre engageret i deres forhold.

* **Crushes og Squishes**  
  Jeg har simpelthen ingen idé hvordan jeg skal oversætte disse ord. En "crush" er en romantisk tiltrækning til en person, et ønske om et romantisk forhold som sandsynligvis er af midlertidig karakter og måske aldrig vil blive efterkommet. En "squish" er en aromantisk "crush", dvs. et ønske om et platonisk forhold med en person.

* **Æstetisk tiltrækning** (aesthetic attraction)  
  Nogle aseksuelle føler en tiltrækning til andre mennesker som ikke er forbundet til et ønske om at gøre noget med dem (seksuelt eller romantisk). De nyder blot at observere disse mennesker. Dette kaldes æstetisk attraktion, fordi det menes at være tæt på andre æstetiske tilfredsstillelser, såsom at lytte til en god sang eller kigge på en smuk solnedgang.  
  Personligt er det denne form for tiltrækning jeg taler om, når jeg kalder en person for "lækker" for eksempel.

* **Sensuel tiltrækning** (sensual attraction)  
  Nogle aseksuelle har et ønske om at gøre sensuelle (men ikke seksuelle) ting med bestemte mennesker, som f. eks. at kramme. Dette kan klassificeres som sensuel tiltrækning.

Meget af dette indlæg er oversat fra AVEN's wiki. Fordi mange aseksuelle er i stand til at forelske sig i andre eller til at indgå i (omend oftest platoniske) forhold findes der de samme præfikse til ovennævnte tiltrækningsformer som seksuelle bruger foran ordet "-seksuel", dvs. hetero-, homo-, bi- og alle disse i en mulig forbindelse med "poly-". Personligt betragter jeg mig p.t. som en (muligvis poly-)heteroromantisk biæstetisk asensuel aseksuel, dvs. jeg kan se mennesker af begge køn som kønne/"lækre", forelske mig (eller være forbandet af "squishes") i kvinder og trænger ikke til at kramme (eller have sex) med nogen. Når jeg sætter "lækre" i gåseøjne er det fordi mange tilsyneladende ligestiller dette med et behov for sex med disse personer, som jeg ikke kan genkende.
