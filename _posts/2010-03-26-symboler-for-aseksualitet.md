---
categories:
  - FAQ
comments: True
date: 2010-03-26 01:36 +0100
header: no
layout: page
sidebar: no
tags:
  - AVEN
  - Sjov
teaser: Nogle symboler og udtryk brugt blandt aseksuelle.
title: Symboler for aseksualitet
---
Nogle symboler og udtryk brugt blandt aseksuelle er:

![]({{ site.url }}/assets/img/53x1.png)

**53x+m³=Ø** betyder "sex + me = no result", altså "sex og mig hænger ikke sammen". Stavemåden kommer fra [leetspeak](https://www.urbandictionary.com/define.php?term=leetspeak) og algebra.

**Ace** er et slangudtryk for en aseksuel, som er afledt af begyndelseslyden i det engelske "asexual".

**Amøber** er encellede livsformer, som formerer sig vha. "aseksuel reproduktion" (også kaldt for celledeling). Ordet bruges ligeledes som slang for aseksuelle mennesker.

![]({{ site.url}}/assets/img/aventriangle1.png)

**AVEN trekanten** er en trekant stående på spidsen, hvis nederste del er udfyldt med en grå baggrundsfarve. Den øverste linje symboliserer Kinsey-skalaen med homoseksualitet i den ene og heteroseksualitet i den anden ende; de nedadvendte sideakser symboliserer graden af seksuel tiltrækning, så aseksuelle placeres i bunden af trekanten. Hos AVEN valgte man at farve hele den nederste del af trekanten gråt for at vise, at nogle aseksuelle oplever en vis grad af seksuel tiltrækning (f. eks. overfor enkelte personer).

![]({{ site.url }}/assets/img/aoh1.png)

**Hjerter-Es** ("Ace of hearts") og **Spar-Es** ("Ace of spades") er spillekort som udtrykker aseksualitet, fordi "ace" er slang for en aseksuel person. Nogle associerer Hjerter-Es med romantisk tiltrækning og Spar-Es med aromantiske aseksuelle, mens andre ikke skelner mellem symbolikken i de to spillekort.

**Kage** er blevet et [emoticon](https://www.urbandictionary.com/define.php?term=emoticon) på 
[AVEN](https://www.asexuality.org/), fordi de fleste aseksuelle ville foretrække kage over sex. Læs mere om 
[kage]({{ site.url }}/hvorfor-al-den-kage) her.

**Sorte ringe** bæres af nogle aseksuelle på den midterste finger af deres højre hånd.
